114 ΔἸἸΤΙῙΙᾸῚΒ v1.-1>n Juvsx'rums Irts'n'rurlonu.

213. Pro rerum nostrarum adjunctis et civilis socie·
tatis in his regionibus permistione saepe contingit.
ut parentes acatholici pueros et puellas suas nostris
. scholis superioribus committant, quae ideo fiunt scholae

plus minusve mixtae. Constat enim multos acatho-
licos etsi rei Catholicae fautores minime esse velint,
sacerdotes tamen nostros et religiosos, ac praecipue
religiosas, tanta fiducia dignos habere, ut sub eorum
directione et protectione, doctrina et exemplo prolem
suam in tuto collocatam esse credant. Quamvis alienos
recipere non absolute prohibeamus, enixe tamen superi·
ores hortamur ut moribus omnium alumnorum eo
religiosius invigilent, quo magis permixti sunt, ut non
solum Catholici ab acatholicis nullum detrimentum, sed
nec acatholici a Catholicis ullum scandalum patiantur. ·

Alumni Catholici vero in his scholis mixtis majori quo
fieri potest studio in operibus pietatis et devotionis
exerceantur et in omnibus rebus divinis tam lucide ac
solide instruantur, ut periculum indifferentismi, si forte
ex tam arcto cum acatholicis commercio oriri videatur,
prorsus tollatur. Disputationes de rebus religiosis,
absentibus ac insciis magistris, ne habeantur, per regulas
scholae stricte prohibeatur. Non enim strepitu ver·
borum et argumentorum certamine, sed potius precibus
et virtutum exemplis praeceptorum et alumnorum catho-
licorum, qui speciali quodam modo sunt proles benedicta
et proprius Ecclesiae fructus, efficietur, ut ii qui foris
sunt, ad unitatem Ecclesiae revertantur, verbo Salva·

toris ducti: “Omnis arbor bona fructus bonos facit”
(llatth. vu. 17.)

 

