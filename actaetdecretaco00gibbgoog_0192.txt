DE PUERORUM SEMINARIIS. 75

admoniti ad meliorem frugem se non recipiant, e semi·
nario dimittantur.

145. Ad studiorum rationem ut jam gradum faciamus,
in omnibus puerorum seminariis quae etiarn Parva vel
Praeparatoria vocantur, studiorum cursus non pauciores
quam sex annos complectetur.

146. Inter ea quae docenda venient, primum locum
obtinet religionis Christianae doctrina, quae gradatim in
omnibus classibus pro aetate et captu ingenii discipu·
lorum accurate tradenda erit, adeo ut provectiores aetate
et studiis penitiorem cognitionem de fidei fundamentis
acquirant atque contra errores adversos muniantur.

147. Post doctrinam Christianam praecipua cura tribu·
atur linguarum studio. Linguam Anglicam imprimis
ita diligenter addiscant, ut ea recte, facilc ac eleganter,
sive oresive scripto uti valeant. Ad hunc linem sedulo ·'
exerceantur alumni in scribendo, publice legendo et
recitando. Praeterea ex aliis linguis recentioribus unus·
quisque unam saltem colat, sive Germanicam, sive Galli·
cam, aut Polonicam aliamve e Slavicis linguis, vel
Italicam, Hispanicamve, prout Episcopus pro dioecesis
necessitate ordinaverit. Linguae Latinae autem studio
peculiarem impendant sollertiam, adeo ut recte, puroet
emendate scribere ac etiarn loqui valeant. Ad id asse· t
quendum opus erit ut alumni assidue exerceantur in
transferendo, non solum ex latino in vernaculum, sed
etiam et multum quidem, tum ore tum scripto, ex ver·
naculo in latinum3 hac enim ratione usu sibi compara·
bunt in applicandis regulis grammaticae peritiam, et
aliquantenus propria linguae latinae indole imbuentur.
Singulis etiam diebus breves partes vel paucos versus ex
auctoribus ecclesiasticis aut profanis scriptoribus memo·
riter ediscant, eo ut latine quadam facilitate scribendi et
loquendi compotes fiant. Prae oculis habeant magistri
quod Summus Pontifex Pius IX. f. m. supremo suo

 

