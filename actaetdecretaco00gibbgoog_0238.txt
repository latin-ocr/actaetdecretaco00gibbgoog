nn nrsnrs rancun. 121

miraculorum, folia orationum, et generatim omnes libros
de fide et moribus ex professo tractantes, quin prius ,
censurae debitae subjecti et licentia Ordinarii eos typis
mandandi rite muniti fuerim, ut lectores sciant nihil
in eis reperiri quod fidei aut moribus repugnet. Idem
statuimus de novis hujusmodi librorum editionibus,

221. Doleudum sane est, quod non pauci ex Catholicis
Ecclesiae regulam modumque orandi fere penitus igno·
rent. Hac ergo aetate nostra, quum homines rebus
mundanis inhiantes ea quae sunt Dei difficile intelligant,
sacerdotibus magnopere incumbit, ut saepius e suggestu,
aut catechizando parvulos, ritus et preces Ecclesiae
fideliter et clare exponant. Monuit jam S. Tridentino
synodus, ut parochi et singuli curam animarum habentes
frequenter ex iis quae in missa leguntur aliquid expo-
nant, et praesertim sanctissimi hujus sacrificii mysteria
declarent ut fideleS, qui et ipsi dum Novae Legis sacri·
ficium ministerio sacerdotum offertur ejus. fiunt partici-
pes, abundantiores gratias et fructus spirituales exinde
percipiant. (Sess. xx11.,desacr. Missae c. 8.) Simili
modo, ut fidelis populus ad suscipienda sacramenta
majori cum reverentia atque animi devotione accedat,
praecepit eadem S. synodus singulis parochis ut pie
prudenterque, etiam lingua vernacula, sacramentorum
vim, usum et ritus populo exponant. (Sess. xxm, ci
de Rei.) Quod vero generatim orandi normam spectat,
in confesso est illam Breviarii Romani omnium esse
perfectissimam, utpote quod eloquia divina, sententias
patrum et cantica sacra in unam omnium ac multifariam
orationem mirifice componat.

J am vero nemo non videt quantum hac in re utilitatis
fidelibus afferatur, si selectarum precum et rubricarum
tum Missalis et Breviarii tum Ritualis versionem fide·
liter exaratam in libris precatoriis prae manibus habeant.
Probe quidem novimus in paginis unius libri precum

 

