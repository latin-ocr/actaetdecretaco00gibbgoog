28 TITULUS Ile-DE PERSONIS ECCLESIASTICIS.

scrutentur demum attente, quae sit sententiarum gravi·
tas et sermonis aptitudo, perspicuitas et elegantia in
conciuncula a quolibet scripto exarata. (Const. cit.
§ld 1v.)

51. Verum, in judicio ferendo de idoneitate competi·
torum, non tantum scientiae habenda est ratio, sed
aliarum quoque qualitatum, quae rectoris animarum
congruant officio. Probe igitur advertant examinatores,
accurato examine sibi inquirendum esse, non solum de
concurrentium scientia ac doctrina3 sed eandem immo
forte majorem conferendam esse industriam in alias
perscrutandas dotes animarum regimini consentaneas.
Ne igitur gravi suo muneri desint, literarum peritiae
scrutinio minime neglecto, diligenter inquirant de ceteris
qualitatibus regendae ecclesiae necessariis3 de aetate
scilicet, de anteactae vitae ratione, muniis antea exercitis,
gravitate et honestate morum, prudentia, temporalium
rerum administrandarum peritia, obsequiis Ecclesiae
hactenus praestitis3 qui demum tales sint, utores suas
verbo et exemplo pascere queant. (Const. cit. passim.)
Dc his rebus notitia depromenda erit ex probationibus,
attestationibus, aliisquo id genus adminiculis, quae fraude
vacent, intraque terminum ab Episcopo assignandum
exhibeantur. (Const. cit.§ 16, 11.) Quibus omnibus con·
junctim ponderatis, inhabiles et indignos per sua suffragia
rejiciant, idoneos autem Episcopo renuntient.

52. Examinatoribus tantummodo competit facultas
renuntiandi quotquot regendae ecclesiae vacanti idoneos
judicaverint, reservato uni Episcopo jure eligendi inter
sic idoneos repertos, quem ipse digniorem in Domino
censuerit. Non igitur pertinet ad examinatores judi·
care, qui magis idoneus sit3 poterit tamen Episcopus
si velit, antequam digniorem ex approbatis seligat,

quo cautius agat, examinatorum consilium exquirere.
(Bened. XIV, de Syn. dioec, lib. IV, c. 8, n. 6.)

 

