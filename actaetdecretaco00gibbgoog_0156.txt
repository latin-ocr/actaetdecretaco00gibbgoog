DE VITA Er HONESTATE CLERICORUM. 39

CAPUT VIII.

Dr Vrrn nr Hoxnsrnrn Connrconou.

74. Inter praeclara monita a Patribus Concilii Plenarii
superioris omnibus istarum provinciarum clericis pro·
posita non ultimum tenent locum quaein capite sexto de
vita et honestate clericorum tractant. Quae ibidem
saluberrima praedicantur, de novo confirmamus totique
nostro clero ut ea saepe saepiusque animo profunde -
recolant serio commendamus. Interim quaedam clericis
aut facienda aut fugienda hic specialiter indicabimus,
prout ea nostri conditio temporis magis opportune
monenda demonstrat.

7 5. Quanta sit exercitiorum spiritualium utilitas Pius
IX. fel. rec, hisce verbis Episcopos monet: “Cum vobis
compertum sit ad ecclesiastici ordinis dignitatem et sanc·
timoniam retinendam et conservandam pium spirituali·
um exercitiorum institutum vel maxime conducere; pro
Episcopali vestro zelo tam salutare opus urgere, omnes·
que in sortem Domini vocatos monere, hortari ne inter·
mittatis ut saepe in opportunum aliquem locum iisdem
peragendis exercitiis secedant, quo exterioribus curis
sepositis ac vehementiori studio aeternarum divinarum·
que rerum meditationi vacantes, et contractas de mun·
dano pulvere sordes detergere, et ecclesiasticum spiritum
renovare possint, atque exspoliantes veterem hominem
cum actibus suis, novum induant, qui creatus est in
justitia et sanctitate.’' (Encycl. qut pluribus, d. 9 Nor.
1846.) Statuimus itaque ut Episcopi olerum suarum
dioecesium quotannis vel saltem singulis bienniis in
sacrum istum secessum ducant, ut omnes mente cordeque
renovati et ampliores adepti gratias divinae, ad munus
sacri ministerii fructuosius peragendum redeant.

 

