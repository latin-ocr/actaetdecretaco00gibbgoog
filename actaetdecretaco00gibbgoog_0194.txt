DE PUERORUM SEMINARIIS. 77

Profana, et praesertim Historia Patria, quo fiat utin
' alumnorum animis Patriae amor bono civi conveniens
foveatur. Quum vero Geographia merito appelletur
lumen historiae, ipsa profecto non erit negligenda. Simi-
liter Mathematica (Arithmetica 'Algebra Geometria,
Trigonometria) quae ingenium et ratiocinandi vim ap·
prime acuit ac perficit, pluribusque ex scientiis natura·
libus usui est, nequaquam praetermittenda erit. Ad
scientias naturales quod attinet (Physicam, vulgo Natural ,
Philosophy, Chemiam, Historiam N aturalem, Geologiam,
Astronomiam) quae nostris temporibus adeo celebrantur,
eatenus sallem colendae erunt, ut alumni curriculum
emensi non sint ignari eorum quae ignorare viro honeste
instituto 'dedecori cederet. Praeterea, quum a neotericis
sub harum scientiarum velamento tot errorum monstra
ad labefactanda fidei fundamenta in medium proferantur,
omnino expedit ut ingeniis clericorum adolescentium
earumdem scientiarum rudimenta inserantur tanquam
semina postmodum, errorum efficacius refellendorum
causa, magisque evolvenda.

150. Ut autem jam ab adolescentia clericalibus ini·
tientur moribus, etin caeremoniis graviter et accurate
observandis exerceantur alumni, sacris officiis in sacelli
choro inservient. In Cautn Gregoriano insuper exer·
ceantur per integrum curriculum. Artis musicae gene·
ratim commendetur cultus. Denique in singulis minori·
bus seminariis scholam instituendam esse jubemus, qua
ars tabulas accepti et expensi conficiendi (Boot-loccpinp)
eatenus tradatur ut futuri sacerdotes in administrandis
bonis temporalibus codices accepti et expensi accurrate
et juxta ordinem redigere sciant. ,

151. Porro ut studiorum curriculum expedito simul
et felice gressu decurratur, summa cura adhibenda, ut
praedicta studia tam multa et diversa accommodate
distribuantur et ordinentur. Eo fine studiorum pro-

 

