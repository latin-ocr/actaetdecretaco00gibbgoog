nn vrrs nr nounsrarn cenarcoauu. 41

cas disciplinas complectatur, ct physicorum sit atque
historicorum tractatione locuples. Eripiendus est enim
error hominum multiplex, singula Christianae sapientiae
fundamenta convellentium luctandumque persaepe cum
adversariis¹ apparatissimis in disputando pertinacibus,
qui subsidia sibi ex omni scientiarum genere conqui-
runt.” (Lit. Encyol. ad Epp. Italiae, 15 Febr. 1882.)

77. Ecclesia praescribit oportere clericum vestes
proprio suo statui congruentes semper deferre. Decentia
namque habitus externi ostendat oportet internam
morum honestatem. Praeterea habitus clericorum
peculiaris gerentibus non solum reverentiam celsae
status dignitati debitam conciliat, sed ipsismet perpetuo
status sanctitatem in mentem revocat et a plurimis quae
minus clericum decent, arcet et avocat Volumus itaque
et praecipimus, ut omnes Ecclesiae legem servent, domi·
que agentes vel in templo veste talari, qnae elerico
propria est, semper utantur. Cum foras prodeunt
muneris vel animi recreandi causa vel in itinere, breviori
quadam veste indui licet, quae tamen nigri coloris sit et
ad genua producatur, ita ut a laicis distingui possint.
Elegantiores vestium formas et mundanas quae novae in
dies inveniuntur respuant. (Cone. Plen. Balt. 11, No.
148.) Stricta praecepto sacerdotibus nostris injungimus,
ut tam domi quam foris, sive in propria dioecesi degant
sive extra eam, collare quod romanum vocatur gerant.
Et quia ratio legis ecclesiasticae de 'vestitu clericorum
non minus valet de regularibus quam saecularibus, sacer·
dotes quoque regulares tenentur lege utendi vel collari
romano vel vestitu idoneo ad distinguendum clericos a
laicis, quotiescumque seposito habitu sui ordinis proprio
foras prodeunt.

78. “Sacerdotis domus ita comparata sit, ut luxu
mundano profanoque ornatu remotis, omnia pietatem,
ordinem, simplicemque munditiem spirent, et Crucifixi

 

