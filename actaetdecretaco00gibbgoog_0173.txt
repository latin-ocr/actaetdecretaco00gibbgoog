56 rrrunus 111.-nn curru o1v1n0.

CAPUT ΙΙ.

Du Unmonnrrarn ru Fnsrrs scissurus.

107. “ Dolendum quidem est‚” confessi sunt Patres
Cone. Plen. Balt. IL, “tantam inter nos in festis ac
jejuniis observandis discrepantiam inveniri” (No. 382).
N ec N obis quidem minus dolendum videtur quum, ut de
Fastis loquamur, in aliis locis quinque, in aliis vero
novem, in aliis etiam plura celebrentur, et fideles jam
animadvertere incipiant atque mirari. Quamquam vix
aliter res se habere potuit. Sicuti enim in Ecclesia
universali uniformitas absoluta in rebus disciplinaribus
vix invenitur ob mores diversos quos in terrae ampli·
tudine diversitas hominum et locorum inducit, ita nec
apud nos propter territorii extensionem et varietatem
fidelium ex omni Europa vel aliis etiam mundi partibus
congregatorum facile haberi potest. ’

108. His tamen non obstantibus censent Patres hac in
re uniformitatem valde profuturam, operamque dandam
esse ut quamprimum procuretur, siquidem dilatio tem·
poris nullum remedium sit allatura. Melior autem ratio
qua uniformitas in festis celebrandis obtineri possit,
Patribus videtur ea esse qua, suppressis quibusdam festis
ubi plura, et uno alterove addito ubi pauciora, numerus
quidam medius pro cunctis provinciis eligatur.

109. Non expedit porro, ut multiplicentur impraesen-
tiarum festa de praecepto. Tristi enim pastorum experi-
entia constat inter dies festos quos habemus paucos rite ’
observari, quum in iis multi missam non audiant et
adhuc plures a laboribus non abstineant3 et re quidem
vera maxima pars nostrorum fidelium eos debite servare
non possunt, quin unicum fere sustentationis medium in
discrimen adducant. Laboris namque pretio a patronis

 

