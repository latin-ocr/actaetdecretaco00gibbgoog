oe sonorus carnonrcrs. 107

nullum alium locum in majori pretio habeant ac majori
sollicitudine prosequantur, quam scholam parochialem,
tamquam fidei morumque conservatorium ac juventutis,
quae omnibus gaudio et solatio futura sit, seminarium.

Laici competentem et generosam sustentationem sch olis
suppeditent. Itaque unitis viribus studebunt, ut paro-
chiae sumptibus et expensis pro scholis incurrendis
semper pares sint. Commonefiaut fideles “sive pastora-
libus litteris sive concionibus sive privatis colloquiis, '¹‘ ’¹‘
sese officio suo graviter defuturoS, nisi omni qua possunt
cura impensaque scholis Catholicis providerint. De quo
potissimum monendi erunt quotquot inter Catholicos
ceteris praestant divitiis ac auctoritate apud populum.”
(Instr. S. Ο.) Parentes igitur pro rerum facultate par·
vulam illam mensilem contributionem‚ quae pro singulis
pueris exigi solet prompte et libenter solvant. Cetera
autem parochiae membra redditus ecclesiae, in quantum
pro scholarum sustentatione opportunum vel neces·
sarium sit, creare et augere ne renuant. Omnes vero,
sive parentes, sive alia familiarum capita, sive juvenes,
suis propriis opibus praediti, parati sint nomina dare
alicui societati pro unaquaque paroecia maxime commen·
dandae, in plures jam introductae et ab ipso Summo Α
Pontifice jamjam uberrimae benedictae, in qua, quam·
vis modicis, regularibus tamen contributionibus scholas
adjuvent, easque, si non omnino, saltem in partem
gratuitas (free sctoob) reddant. Opibus autem ad hunc
sanctissimum finem generose ab omnibus collatis hoc
etiam efficietur, ut externus scholarum splendor et inter-
num earum ornamentum crescere, numerus magistrorum
commode augeri, scholares in classes minus numerosas
dividi singulaeque classes aptius inter se distingui et
secundum gradus disponi possint; quae omnia mirum iu
modum cooperabuntur, ut scholae nostrae ad altiorem
perfectionis gradum promoveantur.

 

